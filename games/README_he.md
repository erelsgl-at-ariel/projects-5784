<div dir='rtl' lang='he'>


# פיתוח משחק מחשב רציני - חינוכי או מחקרי

בשנים האחרונות, משחקי מחשב משמשים לא רק להנאה אלא גם למטרות "רציניות"
כגון למידה או קידום המחקר.
לפרטים ראו [Serious games](https://en.wikipedia.org/wiki/Serious_games).

מטרת הפרוייקט היא לפתח משחק חינוכי או מחקרי. 
לשם כך צריך לדעת שני דברים:

* לפתח משחקי מחשב - כמו שלומדים בקורס [פיתוח משחקי מחשב](https://github.com/gamedev-at-ariel/gamedev-5782).
* לחקור לעומק את הנושא שעליו כותבים משחק - כדי שהמשחק שלכם אכן ילמד את הדברים הנכונים. לשם כך יש להתייעץ עם מומחים בתחום.
* **[לוח זמנים מפורט נמצא כאן](timetable.md)**.



## רעיונות למשחקים

[אפשר לקבל רעיונות ממשחקים שכתבו סטודנטים בשנים קודמות](past-projects.md).
הנה עוד כמה רעיונות:

1. ניהול סכסוכים: אתם מגיעים לעיר שבה כולם מסוכסכים עם כולם. אתם צריכים לדבר איתם ולגרום להם להשלים ביניהם [להתייעץ עם מומחים בניהול סכסוכים].
1. שליטה ברגשות: השחקן הוא ילד. קורים לו דברים שמעוררים בו רגשות כמו: כעס, שיעמום, עצב. הוא צריך 
ללמוד לשלוט ברגשות ולעשות דברים שיעזרו לו להתמודד איתם. [להתייעץ עם מומחים לילדים / תבונה רגשית].
1. גידול תינוק: השחקן הוא אב/אם טרי/ה שצריך לטפל בתינוק שעכשיו נולד, עד שהוא גדל. 
1. הישרדות בטבע: שמים אתכם בטבע ואתם צריכים לשרוד בעזרת ליקוט צמחי-בר (אמיתיים). יהיו כמה שלבים, כל שלב קשור לאיזור אחר בארץ, עם צמחי-בר שונים. מידע על ליקוט: https://likut.co.il
1. תזונה: צריך לאכול מאכלים מאוזנים כדי לשמור על הבריאות.
[להתייעץ עם מומחים לתזונה].
2. אילוף כלב: אתם מקבלים כלב וצריכים לאלף אותו לעשות כל מיני דברים [להתייעץ עם מומחים לאילוף כלבים].
3. טיפול בגינה: אתם מקבלים גינה, צריכים לשתול בה צמחים מסוגים שונים, ולטפל בכל צמח בצורה שמתאימה לצמח, כדי שיהיו לכם מספיק ירקות טריים לכל השנה. מידע רב על צמחים מסוגים שונים ניתן למצוא כאן: https://www.organi-co.co.il או להתייעץ עם גננים.
4. לימוד תיכנות: משחק בסגנון אודיסיאה רובוטית - https://www.robotodyssey.online , אבל במקום מעגלים לוגיים, אפשר לשלב תיכנות בשפות שונות.
5. ידיעת הארץ: משחק בסגנון כרמן סנדייגו רק בארץ ישראל. צריך למצוא גנב נמלט שעובר מיישוב ליישוב, ותוך כדי זה לומדים על יישובים בארץ.
6. תפעול מכשירים חשמליים: יש לכם מכונת כביסה / תנור / מזגן וצריך ללמוד איך להפעיל אותם בלי תקלות / בלי להתחשמל (טוב גם כדי לחנך ילדים לזהירות בחשמל).
7. לימוד הסטוריה: בחרו תקופה הסטורית שמעניינת אתכם, ובנו משחק שהעלילה שלו מתרחשת בתקופה זו. דוגמאות: Empire Earth, 1979 revolution black friday.
8. מקצוע מעניין: בחרו קרוב-משפחה או מכר שיש לו מקצוע מעניין, דברו איתו ונסו לברר איך אפשר ללמד את המקצוע הזה במשחק.
1. לימוד תנ"ך וטקסטים אחרים:
בעבר כתבתי משחק בשם
 [טקסטיה](http://tora.us.fm/quest/world/land.php?title=%D7%9E%D7%A9%D7%97%D7%A7%3A%D7%98%D7%A7%D7%A1%D7%98%D7%99%D7%94%2F%D7%90%D7%A8%D7%A5-%D7%94%D7%9E%D7%A7%D7%A8%D7%90) ([קוד המקור](https://github.com/erelsgl/textia)),
 משחק-רשת מרובה-שחקנים ללימוד תנ"ך וטקסטים אחרים, הכולל יצירה אוטומטית של שאלות מתוך אתר ויקיטקסט.
אפשר לכתוב משחק בסגנון דומה, אבל מעוצב מחדש כמו משחק אמיתי.
 

